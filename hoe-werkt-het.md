
## Hoe werkt het

Ons inzamelprogramma werkt heel eenvoudig. Het enige wat ú hoeft te doen, is het inzamelen van oude mobieltjes en/of ICT-apparatuur inclusief inktcartridges. Wanneer u mobiele telefoons en/of ICT-apparatuur heeft ingezameld, kunt u telefonisch of per e-mail contact met ons opnemen voor het maken van een afspraak. U geeft aan wat er is ingezameld en wij plannen in overleg met u een afspraak zodat de apparatuur persoonlijk opgehaald kan worden. Wanneer u ervoor zorgt dat op de afgesproken dag alles klaar staat, dan komt een medewerker van BreakFix de apparatuur afhalen op het door u opgegeven adres. Desgewenst wordt er een inzamelbox bij u achter gelaten. Na verwerking van de apparatuur ontvangt u een gespecificeerde afstands-/vernietigingsverklaring. Tenslotte zorgt BreakFix ervoor dat de donatie wordt overgemaakt aan het goede doel van uw keuze.

BreakFix werkt samen met gecertificeerde partners en voldoet daarom op alle vlakken aan alle relevante regels en richtlijnen voor de branche. De processen zijn gecertificeerd en NIWO geregistreerd onder nummer VIHX527273. Bij inname van mobiele telefoons en/of ICT-apparatuur inclusief inktcartridges wordt een verklaring afgegeven voor de ingenomen afvalstoffen t.b.v. de afvalstoffen administratie.

## MISSIE & VISIE

Eén aanspreekpunt voor het afvoeren van zowel de mobiele telefoons als de ICT-apparatuur? Dat kan! ICT-apparatuur (zie onder aan deze pagina) kan ook via BreakFix worden ingeleverd. Wanneer de afspraak gemaakt wordt dat het complete pakket mobiele telefoons en ICT-apparatuur via BreakFix afgevoerd wordt, is het mogelijk om deze dienst kosteloos aan te bieden. Kleine aantallen kunnen worden meegegeven aan de chauffeur, grote partijen (vanaf een pallet) kunnen worden aangemeld voor een aparte rit. Na overleg wordt een afhaalafspraak ingepland.

De missie van BreakFix is het terugdringen van onnodige belasting van het milieu door zoveel mogelijk bedrijven bewust te maken van de waarde van hun afgeschreven apparatuur (als grondstof voor nieuwe producten waarbij het milieu ontlast wordt).

Onze visie is dit te realiseren door als sparringpartner te fungeren en te zorgen voor een win-win situatie voor bedrijven (afvoer van e-waste), gecertificeerde recyclers (verwerking van e-waste) en de goede doelen (opbrengst genereren uit e-waste). Door bedrijven een kosteloze dienst aan te bieden zorgen wij ervoor dat afgeschreven apparatuur kan worden hergebruikt en de opbrengst kan worden aangewend ten behoeve van de ondersteuning van goede doelen en maatschappelijke projecten.

## WAT KUNT U DONEREN?

Om u een idee te geven welke apparatuur u onder meer kunt doneren, volgt hier een overzicht van de meest ingeleverde apparatuur. Heeft u apparatuur die niet in dit overzicht vermeld staat, neemt u dan gerust contact met ons op. Samen kunnen we bespreken of hetgeen u aan te bieden heeft ook via BreakFix kan worden afgevoerd of dat er wellicht een andere afvoermethode geadviseerd wordt. BreakFix maakt geen onderscheid tussen werkende of defecte apparatuur, u kunt dus zowel defecte (bijvoorbeeld mobieltjes met een kapot scherm) als nog werkende apparatuur bij ons inleveren.

## WAT GEBEURT ER MET ACHTERGEBLEVEN DATA?

Achtergebleven data wordt vernietigd en u ontvangt daar desgewenst een gespecificeerde afstands-/vernietigingsverklaring van. Tot het moment van vernietigen is er geen toegang tot data en persoonsgegevens. Er is in het gehele proces geen sprake van het verwerken van persoonsgegevens. Datadragers met gevoelige informatie kunnen gecertificeerd vernietigd worden door onze recyclingpartner Brantjes Datavernietiging of HKS Scrap Metals B.V.


Mobiele telefoons
GSM’s
Smartphones
PDA


Desktop
Notebooks/Laptops
Workstation
Thin Clients
Tablets


Servers
Serverracks
Backup apparatuur


LCD
Plasma
(o)LED
TFT


Inktjetprinters
Laserprinters
Inktcartridges
Overige accessoires
a

Toetsenbord en muizen
Kabels
Adapters
Software

## MAATSCHAPPELIJK VERANTWOORD ONDERNEMEN

BreakFix biedt u de mogelijkheid om uw bedrijfselektronica verantwoord en veilig af te voeren. De gedachte achter de werkwijze van BreakFix is het duurzaam verwerken van elektronica en toebehoren. Het milieu staat bij deze verwerking centraal. De verwerking, waarbij gestreefd wordt naar maximaal hergebruik van grondstoffen voor nieuwe producten, staat volledig in het teken van Maatschappelijk Verantwoord Ondernemen (MVO). Door het inleveren van uw oude of afgeschreven apparatuur steunt u een door u gekozen goed doel, lokale club of project. De afhandeling van de afvoer van de apparatuur gebeurt kosteloos en met de gespecificeerde afstands- / vernietigingsverklaring weerlegt u de bestemming van uw elektronisch afval.

Helpt u mee om te cirkel rond te maken? Samen kunnen we meer! Lever daarom ook uw oude apparatuur in zodat de grondstoffen hergebruikt kunnen worden bij de productie van bijvoorbeeld onze nieuwe telefoons, smartphones, laptops of tablets en het milieu niet onnodig belast wordt doordat benodigde grondstoffen voor onze nieuwe apparatuur uit de natuur onttrokken worden.
